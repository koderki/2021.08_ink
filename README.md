# Interaktywne opowiadanie
Opowiadania często składają się z wielu wątków, które w ciekawy sposób splatają się ze sobą. Interaktywne opowiadania dodatkowo dają czytelniczce możliwość decydowania, w którą stronę potoczy się historia i jak wątki splotą się ze sobą.

Do zaprogramowania interaktywnych opowiadań można użyć języka **ink**. Piszemy w nim rozdziały, które mają rozwidlenia historii. Podczas czytania, każde rozwidlenie pozwoli czytelniczce dokonać wyboru.

# Uruchomienie opowieści zwierzaki.ink
Program `zwierzaki.ink` można uruchomić klikając na link:

* [**Opowiadanie o zwierzakach**](https://koderki.github.io/2021.08_ink/)

# Redagowanie opowieści
Aby redagować własne opowieści, potrzebna jest aplikacja z edytorem **Inky**. Aplikacja jest opisana po angielsku na [stronie autorów języka ink](https://www.inklestudios.com/ink/).

Aby zainstalować edytor **Inky** należy pobrać instalator odpowiedni dla używanego systemu operacyjnego. Paczki z instalatorem znajdują się w sekcji *Assets* widocznej pod tym linkiem:

* [Instalator edytora Inky](https://github.com/inkle/inky/releases/latest)

# O co w tym chodzi?
Aby możliwe było rozwidlanie opowieści i przeplatanie wątków narracji, potrzebny jest język programowania. Język **ink** pozwala za pomocą *zmiennych* (ang. *variables*) zapamiętywać wybraną przez czytelniczkę ścieżkę. Z kolei przy pomocy *wyrażenia warunkowego* (ang. *conditional statement*) pozwala wplatać wątki opowieści w zależności od dokonanych wyborów.